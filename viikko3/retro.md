Start, Stop, Continue, More of, Less of Wheel
Retrospektiivin pitäjä kirjoittaa 'pyörään', joka sisältää kategoriat Start, Stop, Continue, More of ja Less of. Tiimin jäsenten on mietittävä, millaiset asiat parantaisivat työskentelyä. Start-kategoriaan kirjoitetaan asiat, joita haluttaisiin aloittaa, Stop-kategoriaan ne, jotka halutaan lopettaa, Continue sellaiset, joita kannattaisi jatkaa, More off sellaisia joita enemmän ja Less of sellaisia, joita vähemmän. Pitäjä odottaa tiimiltä kommentteja ja kirjoittaa ne pyörään. Kommenteista keskustellaan yhdessä.

Glad, Sad, Mad
Tiimin jäsenet kirjoittavat lapuille kommentteja työskentelyyn liittyvistä asioista. Glad-kategoriaan menevät kommentit, jotka ovat positiivisia, Sad-kategoriaan sellaiset, jotka ovat negatiivisia. Mad-kategoriaan sopivat erityisesti sellaiset kommentit, jotka liittyvät esimerkiksi tiimin ulkopuolisiin tekijöihin, jotka kuitenkin vaikuttavat jotenkin haitallisesti tiimin työskentelyyn. Laput järjestetään kategorioiden mukaan ja tiimi äänestää, mistä kommenteista haluaa keskustella. Kommentteja käydään läpi järjestyksessä äänimäärän mukaan. Eniten ääniä saanut aloittaa. Kommenteista keskustellaan, kunnes ne loppuvat tai retrospektiivin aika loppuu.
